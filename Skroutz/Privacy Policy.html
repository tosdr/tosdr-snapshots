<!DOCTYPE html>
<html lang="el">

  <head>
    <meta charset="utf-8">
    <meta http-equiv="X-UA-Compatible" content="IE=edge">

    <title>Πολιτική Απορρήτου | Skroutz.gr</title>

    <meta name="description" content="Πολιτική Απορρήτου">
    <meta name="author" content="https://www.skroutz.gr/">
    <meta name="viewport" content="width=device-width, initial-scale=1">

    

    

    <link rel="alternate" type="application/rss+xml" title="Skroutz.gr RSS feed" href="https://www.skroutz.gr/blog/rss" />

    <link rel="preload" type="font/woff" href="//a.scdn.gr/assets/fonts/OpenSans/OpenSans-Light-ce3dc68e0901350a8aa9c9b1f52ea8c1.woff" as="font" crossorigin>
    <link rel="preload" type="font/woff" href="//c.scdn.gr/assets/fonts/OpenSans/OpenSans-Regular-9171c58c1e18d9f7493229014843e59b.woff" as="font" crossorigin>
    <link rel="preload" type="font/woff" href="//c.scdn.gr/assets/fonts/OpenSans/OpenSans-SemiBold-67c89e3ae6107666fbcd5fa906c7fc93.woff" as="font" crossorigin>
    <link rel="preload" type="font/woff" href="//c.scdn.gr/assets/fonts/OpenSans/OpenSans-ExtraBold-b61bf174fee29facb75b578612a9fbd9.woff" as="font" crossorigin>

      <script type="text/javascript">
    var SKR_sentry_error = {
      facility            : "skroutz_js_helmet",
      sentry_reporting_url: "https://3b3d114cc4d740a4bdd6f48924e3ef2a@sentry.skroutz.gr/10"
    };
  </script>
  

    <script type="text/javascript">
  var SKR = {
    settings      : { modules : {} },
    env           : {},
    funcs         : {},
    page          : {},
    message_queue : [],
    charts_queue  : []
  };

  var i18n = {
    locale: 'el_GR'
  };
</script>

    <script type="text/javascript">
  SKR.settings.environment = "production"
  SKR.settings.site_name = "skroutz";
  SKR.settings.default_asset_server = "//a.scdn.gr";

  SKR.settings.i18n = {
    country_code: "GR",
    locale: "el_GR",
    lang: "el",
    currency: {"unit":"€","isocode":"EUR","separator":",","delimiter":"."},
  };

  SKR.settings.g_maps = {
    api_key            : "AIzaSyC2T9zgkHozRZqlvGMGjsdVSon7OfgFjAg",
    default_lat        : 37.975553,
    default_lng        : 23.734902,
    default_zoom_level : 5
  };

  SKR.settings.ecommerce = {
    order_code_regex: /\b\d{2}(?:0[1-9]|10|11|12)(?:0[1-9]|[12]\d|30|31)-\d{7}\b/
  };

  SKR.settings.privacy_info_popup = true;
  SKR.coming_from_native_apps = false;
</script>


      <script src="//www.skroutz.gr/assets/webpack/runtime-ee06f2978b21c5c0da1fc6822e7c0c6329c788fb.js"></script>
<script src="//www.skroutz.gr/assets/webpack/media-ee06f2978b21c5c0da1fc6822e7c0c6329c788fb.js"></script>
<script src="//www.skroutz.gr/assets/webpack/raven_initializer-ee06f2978b21c5c0da1fc6822e7c0c6329c788fb.js"></script>


    <link rel="stylesheet" href="//www.skroutz.gr/assets/media/media-dc7244c62db0b05fba4f69bb4caa085c.css" media="screen" />

    

    


    <meta property="fb:app_id" content="118892018293997"/>

    

    <meta name="csrf-param" content="authenticity_token" />
<meta name="csrf-token" content="ob3LWwPpSThbNyl8i3DpR-sNk687pYjebwyg8_Swe8cZMTcVofNTmwELECA2r5lFCqEaZAuLcIKQ38_D0_Tmjg" />
  </head>

  <body id="media" class="pages privacy ">

    <div id="flash-message">
</div>


      <header>
  <div class="content">
      <a title="Skroutz.gr | Αρχική σελίδα" href="/"><img src="//c.scdn.gr/assets/schwartz/logo-black-8ec19bb2cd014ad327d218584b8a597c.svg" /></a>

    <nav>
      <div>
          <a class="active expand" title="Πολιτική Απορρήτου | Skroutz.gr" href="#">
            Πολιτική Απορρήτου
            <img alt="Navigation" src="//a.scdn.gr/assets/media/chevron-arrow-down-5dee8a874b9e82c741ada497cf2b9601.svg" />
</a>            <ul>
  <li><a href="https://www.skroutz.gr/advertising">Advertising</a>
    <p>
      Θέλετε να διαφημιστείτε στο Skroutz; Δείτε αναλυτικές πληροφορίες σχετικά με τους διαθέσιμους τρόπους προβολής, τα σχεδιαστικά guidelines μας και τα στοιχεία επισκεψιμότητάς μας.
      <span>Advertising</span>
    </p>
  </li>
  <li><a href="https://www.skroutz.gr/careers">Careers</a>
    <p>
      Μάθε πώς είναι να είσαι μέλος της ομάδας του Skroutz! Δες αν υπάρχουν θέσεις εργασίας που να ταιριάζουν στο προφίλ σου!
      <span>Careers</span>
    </p>
  </li>
  <li><a href="https://workshops.skroutz.gr/workshops">Workshops</a>
    <p>
      Ένα πρόγραμμα σεμιναρίων εκπαίδευσης και πρακτικής άσκησης για τους Συνεργάτες του Skroutz με πλούσια θεματολογία. Η ομάδα του Skroutz με τη συμβολή καταρτισμένων εισηγητών και καταξιωμένων επαγγελματιών του κλάδου του Ηλεκτρονικού Εμπορίου, μοιράζεται εμπειρία και τεχνογνωσία, για όλα τα επίπεδα λειτουργίας ενός ηλεκτρονικού καταστήματος.
      <span>Workshops</span>
    </p>
  </li>
  <li><a href="https://www.skroutz.gr/vulnerability-disclosure">Vulnerability Disclosure</a>
    <p>
      Μάθε για το Πρόγραμμα Υπεύθυνης Αναφοράς Θεμάτων Κυβερνοασφάλειας του Skroutz.
      <span>Vulnerability</span>
    </p>
  </li>
</ul>

      </div>
    </nav>

    <div class="user" id="user_menu">
      
    </div>


    <div class="aux_menu" id="aux_menu">
        <a href="/faq">FAQ</a>
        <a href="/terms">Όροι χρήσης</a>
        <a href="/privacy">Πολιτική απορρήτου</a>
        <a href="/cookies">Cookies</a>
    </div>
  </div>
</header>


    <div class="content">
  <section>
    <article>
      <main>
        <h4>Πολιτική Απορρήτου</h4>
        <h5>
          Στο Skroutz θέλουμε να γνωρίζεις και να έχεις έλεγχο στο ποια δεδομένα μοιράζεσαι μαζί μας και στο τι κάνουμε εμείς με αυτά. Το κείμενο αυτό (που ονομάζεται <em>Πολιτική Απορρήτου</em>) εξηγεί με απλά λόγια αλλά και σαφήνεια τι δεδομένα συλλέγουμε και πως τα χρησιμοποιούμε. Σκοπός του είναι να σε βοηθήσει να ενημερωθείς και να αποφασίσεις ποια δεδομένα θέλεις να μοιράζεσαι μαζί μας και με ποιο τρόπο.
        </h5>
        <h4>Υπεύθυνος Επεξεργασίας</h4>
        <h5>
          Η εταιρία Σκρουτζ Α.Ε. [εφεξής «Skroutz» ή «εμείς»] που βρίσκεται στην οδό Αλέκου Παναγούλη 91, 142 34 Νέα Ιωνία, είναι σύμφωνα με το νόμο υπεύθυνη για την επεξεργασία των προσωπικών δεδομένων των επισκεπτών της ιστοσελίδας www.skroutz.gr και των χρηστών της εφαρμογής Skroutz (εγγεγραμμένων και μη), στο πλαίσιο της παροχής υπηρεσιών προβολής, ταξινόμησης και σύγκρισης τιμών προϊόντων, καθώς και στο πλαίσιο παροχής υπηρεσιών διαμεσολάβησης στην παραγγελία και αγορά προϊόντων με το «Καλάθι του Skroutz» [εφεξής «οι Υπηρεσίες Skroutz»].
        </h5>

        <dl class="js-expand-collapse expanded">
          <dt>Προσωπικά Δεδομένα που Συλλέγουμε</dt>
          <dd>
          Στο πλαίσιο της παροχής των Υπηρεσιών Skroutz, ενδέχεται να συλλέξουμε και επεξεργαστούμε περαιτέρω τα ακόλουθα προσωπικά σου δεδομένα, ανάλογα με τις λειτουργικότητες που χρησιμοποιείς:
            <ul>
              <li>
                Στοιχεία ταυτοποίησης, όπως ονοματεπώνυμο, Skroutz username εγγεγραμμένου χρήστη, κωδικός και ημερομηνία εγγραφής, εφόσον συνδεθείς με το λογαριασμό Skroutz που διαθέτεις.
              </li>
              <li>
                Στοιχεία ταυτοποίησης, όπως username/αριθμός μητρώου χρήστη, φωτογραφία προφίλ, ημερομηνία γέννησης, e-mail, φύλο, εφόσον συνδεθείς με λογαριασμό τρίτου παρόχου (πχ. Facebook, Google+, Apple).
              </li>
              <li>
                Στοιχεία επικοινωνίας, όπως διεύθυνση email, ταχυδρομική διεύθυνση, αριθμός τηλεφώνου.
              </li>
              <li>
                Επιπλέον στοιχεία όταν χρησιμοποιείς το Καλάθι του Skroutz, όπως προϊόντα καλαθιού, αριθμός και ημερομηνία παραγγελίας, κατάσταση παράδοσης, ποσό παραγγελίας και μεταφορικών εξόδων, πληροφορίες που αφορούν τυχόν ακύρωση, αλλαγή ή επιστροφή παραγγελίας, ΙΒΑΝ και ονοματεπώνυμο δικαιούχου τραπεζικού λογαριασμού (συμπεριλαμβανομένου τυχόν σχετικού αποδεικτικού), ονοματεπώνυμο κατόχου, ημερομηνία λήξης και ψευδωνυμοποιημένος αριθμός τραπεζικής κάρτας (με τη μορφή 123456ΧΧΧΧΧ7899).
                <br>
                <strong>Δεν έχουμε πρόσβαση</strong> στα πλήρη στοιχεία της τραπεζικής σου κάρτας, καθώς εφαρμόζουμε τα ισχυρά πρότυπα ασφαλείας και κρυπτογράφησης του PCI (Payment Card Industry). Στο Skroutz, μπορείς να κάνεις ξέγνοιαστα τις πληρωμές σου!
              </li>
              <li>
                Στοιχεία που λαμβάνουμε όταν μας λες τη γνώμη σου για τις Υπηρεσίες Skroutz, όπως σχόλια, εικόνες σου, αξιολογήσεις προϊόντων και καταστημάτων (συμπεριλαμβανομένων τυχόν φωτογραφιών, αποδείξεων και αριθμού παραγγελίας που μας αποστέλλεις), έρευνες ικανοποίησης, ερωτήσεις και απαντήσεις σε αυτές, καθώς και παρατηρήσεις ή προτάσεις σου για να γινόμαστε καλύτεροι (συμπεριλαμβανομένων μηνυμάτων κειμένου, ήχου ή/και βίντεο που μας αποστέλλεις).
              </li>
              <li>
                Στοιχεία ελεύθερου κειμένου και τυχόν αναφορά εκπροσωπούμενης εταιρίας, που λαμβάνουμε στο πλαίσιο υποβολής από εσένα ερώτησης σε κατάστημα Β2Β, μέσω της ειδικής φόρμας επικοινωνίας του Skroutz.
              </li>
              <li>
                Πληροφορίες που συλλέγουμε μέσω εργαλείων όπως τα cookies και με χρήση του τοπικού χώρου αποθήκευσης, όπως τις αναζητήσεις σου στο Skroutz με τυχόν φίλτρα ή άλλες επιλογές ταξινόμησης/σύγκρισης, τα προϊόντα που προβάλλεις, τα στοιχεία των αγορών που πραγματοποιείς με το Καλάθι του Skroutz, τη διάδρασή σου με τις Υπηρεσίες Skroutz και τις λειτουργικότητες της ιστοσελίδας/του app μας (όπως τη σημείωση από εσένα προϊόντων ως «Αποθήκευση», «Αγαπημένο», «Το έχω»), τη μετάβασή σου σε ιστοσελίδα συνεργαζόμενου καταστήματος, τις αγορές που πραγματοποιείς στις ιστοσελίδες ορισμένων συνεργαζόμενων καταστημάτων, τεχνικά ζητήματα σφαλμάτων και ασφάλειας της πλοήγησης και των συναλλαγών, τη διεύθυνση IP, τον τύπο και τον κατασκευαστή της συσκευής σου, τον τύπο του browser, τον τύπο και την έκδοση του λειτουργικού συστήματος ή της εφαρμογής που χρησιμοποιείς, την προέλευσή σου στο Skroutz από άλλη ιστοσελίδα, αναγνωριστικά διαφήμισης, καθώς και άλλες στατιστικές πληροφορίες γενικά για τους χρήστες μας. Πληροφορίες που συλλέγουμε μέσω εργαλείων όπως τα cookies και με χρήση του τοπικού χώρου αποθήκευσης, όπως τις αναζητήσεις σου στο Skroutz με τυχόν φίλτρα ή άλλες επιλογές ταξινόμησης/σύγκρισης, τα προϊόντα που προβάλλεις, τα στοιχεία των αγορών που πραγματοποιείς με το Καλάθι του Skroutz, τη διάδρασή σου με τις Υπηρεσίες Skroutz και τις λειτουργικότητες της ιστοσελίδας/του app μας (όπως τη σημείωση από εσένα προϊόντων ως «Αποθήκευση», «Αγαπημένο», «Το έχω»), τη μετάβασή σου σε ιστοσελίδα συνεργαζόμενου καταστήματος, τις αγορές που πραγματοποιείς στις ιστοσελίδες ορισμένων συνεργαζόμενων καταστημάτων, τεχνικά ζητήματα σφαλμάτων και ασφάλειας της πλοήγησης και των συναλλαγών, τη διεύθυνση IP, τον τύπο και τον κατασκευαστή της συσκευής σου, τον τύπο του browser, τον τύπο και την έκδοση του λειτουργικού συστήματος ή της εφαρμογής που χρησιμοποιείς, την προέλευσή σου στο Skroutz από άλλη ιστοσελίδα, αναγνωριστικά διαφήμισης, καθώς και άλλες στατιστικές πληροφορίες γενικά για τους χρήστες μας. Ειδικότερα, με την αποδοχή των Google Signals cookies συλλέγουμε τις παραπάνω πληροφορίες, όταν επισκέπτεσαι την ιστοσελίδα, από οποιαδήποτε συσκευή είσαι συνδεδεμένος στον λογαριασμό σου στη Google.
              </li>
              <li>
                Ηχογράφηση φωνής, σε περιορισμένες περιπτώσεις, όταν καλείς στο κέντρο εξυπηρέτησης χρηστών μας ή όταν προβαίνεις σε τηλεφωνικές παραγγελίες.
              </li>
              <li>
                Στοιχεία απόδειξης των συναλλαγών σου (αποδείξεων, πληρωμών, αποστολών, επιστροφών, ακυρώσεων, αποζημιώσεων κ.λπ.) που πραγματοποιείς μέσω των ιστοσελίδων των συνεργατών εμπόρων, σε περιορισμένες περιπτώσεις υπόνοιας απάτης.
              </li>
            </ul>
          </dd>
          <a class="arrow" href="#"></a>
        </dl>

        <h4>Γιατί τα συλλέγουμε</h4>
        <h5>
          Tα παραπάνω προσωπικά σου δεδομένα γίνονται αντικείμενο επεξεργασίας
          από εμάς αποκλειστικά για την εξυπηρέτηση των παρακάτω σκοπών και
          σύμφωνα με τις ακόλουθες νόμιμες βάσεις:
        </h5>

        <dl class="js-expand-collapse">
          <dt>Σύμβαση</dt>
          <dd>
            <p>
              Ο Skroutz επεξεργάζεται τα δεδομένα σου για να μπορέσει να σου προσφέρει τις Υπηρεσίες Skroutz που επιλέγεις να χρησιμοποιήσεις, όπως η εγγραφή νέου μέλους και η διαχείριση λογαριασμού, η διαχείριση των επιλογών σου «Αποθήκευση», «Αγαπημένο», «Το έχω», η υποβολή και διαχείριση ερωτημάτων, κριτικών, σχολίων και εικόνων σου μέσω της ιστοσελίδας/του app μας, συμπεριλαμβανομένης της χρήσης ειδικών ηλεκτρονικών φορμών επικοινωνίας, η εξυπηρέτηση της παραγγελίας σου με το «Καλάθι του Skroutz», συμπεριλαμβανομένης της διαχείρισης αλλαγών/επιστροφών, η ενημέρωση για την εξέλιξη της παραγγελίας σου με το «Καλάθι του Skroutz» μέσω Facebook Messenger εφόσον το επιλέξεις ρητά, ο υπολογισμός της τιμολόγησης των συνεργαζόμενων καταστημάτων ανάλογα με τις μεταβάσεις στις ιστοσελίδες τους ή τις αγορές που επιλέγεις να πραγματοποιήσεις, καθώς και η παροχή τηλεφωνικής ή ηλεκτρονικής εξυπηρέτησης και υποστήριξης των χρηστών μας.
            </p>
            <p>
              Εδώ εντάσσεται και η αναγκαία συμβατικά ηχογράφηση των κλήσεων
              στο κέντρο τηλεφωνικής εξυπηρέτησης των χρηστών μας, όταν μας
              υποβάλεις κάποιο αίτημα που σχετίζεται με την παραγγελία σου στο
              «Καλάθι του Skroutz» και το οποίο τυχόν χρειάζεται να είμαστε
              σε θέση να το αποδείξουμε, καθώς και ηχογράφηση
              των κλήσεων στο πλαίσιο υποβολής τηλεφωνικών παραγγελιών
            </p>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Έννομο Συμφέρον</dt>
          <dd>
            <p>
              Αποτελεί έννομο συμφέρον του Skroutz να πραγματοποιεί ελέγχους για την αποτροπή απάτης κατά των συναλλαγών ή κακόβουλης χρήσης των Υπηρεσιών Skroutz, καθώς και για την ομαλή λειτουργία και ασφάλεια των συστημάτων του, να επιβεβαιώνει την αυθεντικότητα των εγγεγραμμένων χρηστών (πχ προκειμένου να υποβάλλουν σχόλια και αξιολογήσεις που ανταποκρίνονται στην πραγματικότητα), να αναλύει τις καταναλωτικές τάσεις και το προφίλ των χρηστών του για σκοπούς εσωτερικής έρευνας και ανάπτυξης και να απευθύνει προτάσεις για υποβολή απάντησης σε ερώτημα άλλου χρήστη ή κριτικής προϊόντων/συνεργαζόμενων καταστημάτων, σε συγκεκριμένους χρήστες του.
            </p>
            <p>
              Συγκεκριμένα, στο πλαίσιο των προαναφερόμενων ελέγχων για την αποτροπή απάτης, είναι στο έννομο συμφέρον του Skroutz να ζητά και να λαμβάνει από εσένα ή/και απευθείας από τους συνεργάτες εμπόρους (ή να επεξεργάζεται ήδη υπάρχοντα) στοιχεία απόδειξης των συναλλαγών (αποδείξεων, πληρωμών, αποστολών, επιστροφών, ακυρώσεων, αποζημιώσεων κ.λπ.) που πραγματοποιούν οι χρήστες του Skroutz μέσω των αντίστοιχων ιστοσελίδων των συνεργατών εμπόρων. Με αυτόν τον τρόπο, διευκολύνεται ο έγκαιρος εντοπισμός και η νομική αντιμετώπιση περιπτώσεων απάτης ή κακής χρήσης των Υπηρεσιών Skroutz, από χρήστες ή/και συνεργάτες του Skroutz, με απώτερο στόχο και την προάσπιση τόσο της εύρυθμης λειτουργία της αγοράς, όσο και της φήμης του Skroutz.
            </p>
            <p>
              Επίσης, ως προς τους εγγεγραμμένους χρήστες μας, με βάση την νομοθεσία για τις ηλεκτρονικές επικοινωνίες, έχουμε έννομο συμφέρον να απευθύνουμε έρευνες ικανοποίησης και άλλη γενική ή προσωποποιημένη προωθητική επικοινωνία, μέσω διάφορων καναλιών, όπως e-mail, μήνυμα SMS/Viber/Whatsapp, ειδοποίηση (push notification) στο Skroutz App και μέσω διαφημίσεων στα social media. Για να το πετύχουμε αυτό, επεξεργαζόμαστε με αυτοματοποιημένο τρόπο τα στοιχεία επικοινωνίας σου (διεύθυνση e-mail, αριθμός τηλεφώνου, διεύθυνση IP), αναγνωριστικά διαφήμισης, καθώς και στοιχεία του προφίλ και των αγορών σου. Μπορείς να ενεργοποιήσεις ή να απενεργοποιήσεις τέτοια προωθητική επικοινωνία ή να επιλέξεις τα κανάλια επικοινωνίας που επιθυμείς, είτε μέσω των ρυθμίσεων στο προφίλ σου (ως εγγεγραμμένος χρήστης), είτε απλώς επιλέγοντας “unsubscribe”/ “απεγγραφή” στην εκάστοτε ηλεκτρονική επικοινωνία, είτε μέσω άλλης τυχόν προσαρμοσμένης μεθόδου απεγγραφής που παρέχεται ατελώς και εύκολα.
            </p>
            <p>
            Επιπλέον, ως προς τους εγγεγραμμένους χρήστες μας που στο πλαίσιο των αγορών τους μέσα από το Καλάθι του Skroutz επιλέγουν την συμπληρωματική υπηρεσία μικροδανεισμού «Δόσεις για όλους» μέσω Εθνικής Τράπεζας ή της Alpha Bank ή της Τράπεζας TBI ή της Klarna Bank AB, έχουμε έννομο συμφέρον να λαμβάνουμε περιορισμένες πληροφορίες σχετικά με την πορεία της δανειοδότησης (αίτηση, αποπληρωμή) από το συνεργαζόμενο τραπεζικό ίδρυμα, καθώς αναλαμβάνουμε αυξημένες ευθύνες έναντι του εν λόγω τραπεζικού ιδρύματος, σχετικά με την ολοσχερή αποπληρωμή του μικροδανείου. Αναφορικά με την υπηρεσία μικροδανεισμού «Δόσεις για όλους» μέσω της Τράπεζας TBI, έχουμε έννομο συμφέρον να αποστέλλουμε στην Τράπεζα ΤΒΙ και στην και Klarna Bank AB πληροφορίες σχετικά με την εκδήλωση ενδιαφέροντος του εκάστοτε υποψήφιου αγοραστή (αριθμός αίτησης, αναλυτικά περιεχόμενα παραγγελίας προς δανεισμό, συνολικό ποσό παραγγελίας, διεύθυνση ηλεκτρονικού ταχυδρομείου), αλλά και να κοινοποιούμε τυχόν υπαναχώρηση. Τα στοιχεία αυτά διευκολύνουν την αξιολόγηση και σύναψη της σύμβασης δανεισμού μεταξύ υποψήφιου αγοραστή και της Τράπεζας ΤΒΙ/Klarna Bank AB, καθώς και τη διεκπεραίωση των σχετικών επιστροφών σε περίπτωση υπαναχώρησης. Επιπλέον, λαμβάνουμε από τη Τράπεζα ΤΒΙ/Klarna Bank AB περιορισμένες πληροφορίες σχετικά με την πορεία τυχόν αιτήματος υπαναχώρησης (ποσό παραγγελίας, αριθμός αίτησης, επιβεβαίωση επιστροφής ποσού), ώστε να δρομολογήσουμε και από την πλευρά μας την ολοκλήρωση της σχετικής διαδικασίας επιστροφής αγορών. Σχετικά, είναι στο έννομο συμφέρον του Skroutz, να προσφέρει την Υπηρεσία αυτή σε περιορισμένες κατηγορίες προϊόντων, αλλά  και χρηστών, με βάση αντικειμενικά κριτήρια, όπως είδος, πλήθος και συχνότητα αγορών μέσα από το Καλάθι του Skroutz, ώστε να μειωθεί ο κίνδυνος έκθεσης των συμφερόντων του Skroutz.
            </p>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Νομική Υποχρέωση</dt>
          <dd>
            <p>
              Ο Skroutz είναι υποχρεωμένος από τη νομοθεσία να συνεργάζεται με τις αρμόδιες αρχές για την καταπολέμηση συγκεκριμένων περιστατικών που αφορούν ιδίως αγορές που πραγματοποιούνται μέσω της ιστοσελίδας μας/του app και που κρίνονται ύποπτα για απάτη, μη εξουσιοδοτημένη χρήση ή κλοπή τραπεζικής κάρτας κλπ. Είμαστε επίσης υποχρεωμένοι από τη νομοθεσία να διαχειριζόμαστε και να απαντούμε στα αιτήματά σου που αφορούν την προστασία των προσωπικών σου δεδομένων.
            </p>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Δημοσιοποιημένα Δεδομένα</dt>
          <dd>
            <p>
              Μέσω χρήσης των λειτουργιών της υποβολής αξιολογήσεων, απάντησης σε ερωτήματα άλλων χρηστών κ.λπ., κάθε χρήστης αναγνωρίζει ότι οι πληροφορίες που δίνει και οι οποίες μπορεί να αποκαλύπτουν προσωπικές του προτιμήσεις, συνήθειες ή ακόμη και ευαίσθητα προσωπικά δεδομένα υγείας, προδήλως δημοσιοποιούνται από τον ίδιο για τον σκοπό αυτό. Συνεπώς, ο Skroutz, βασιζόμενος σε αυτή την οικειοθελή πράξη δημοσιοποίησης εκ μέρους των χρηστών, επεξεργάζεται τα εν λόγω στοιχεία για τους ανωτέρω σκοπούς.
            </p>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Συγκατάθεση</dt>
          <dd>
            <p>
              Με βάση τη συγκατάθεσή σου, θα επεξεργαστούμε δεδομένα κειμένου, ήχου ή/και βίντεο που τυχόν επιλέξεις να μοιραστείς μαζί μας, μέσω της λειτουργικότητας VideoAsk στην ιστοσελίδα του Skroutz, προκειμένου να υποβάλεις ερωτήματα, προτάσεις βελτίωσης ή να εκφράσεις το ενδιαφέρον σου για τη συμμετοχή σου σε έρευνα χρηστών Skroutz καθώς και όταν αναρτάς φωτογραφίες ή/και βίντεο χωρίς να συμμετέχεις στο "Πρόγραμμα Ανταμοιβής".
            </p>
            <p>
              Επίσης, σε περιορισμένο, δειγματοληπτικό αριθμό κλήσεων προς το τηλεφωνικό κέντρο εξυπηρέτησης πελατών μας, θα ζητήσουμε συγκεκριμένη συγκατάθεση για την ηχογράφηση της κλήσης, για σκοπούς εκπαίδευσης και διασφάλισης ποιότητας του τηλεφωνικού κέντρου, ανεξαρτήτως τυχόν απαραίτητης συμβατικά ηχογράφησης.
            </p>
            <p>
              Επιπλέον, εφόσον δώσεις τη συγκατάθεσή σου για τη χρήση τεχνολογιών όπως τα cookies και ο τοπικός χώρος αποθήκευσης στη συσκευή σου, συλλέγεται αυτόματα πληροφορία για εσένα, για να σου προσφέρουμε μια κορυφαία προσωποποιημένη εμπειρία Skroutz, για να σε βοηθήσουμε να βρεις ευκολότερα αυτό που ψάχνεις, για την ανάλυση της επισκεψιμότητάς μας, καθώς και για εμπορική χρήση από συνεργάτες μας.
            </p>
            <ul>
              <li>
                <strong>Ιστοσελίδα</strong>
                <p>
                  <i>Περισσότερες πληροφορίες για το πώς χρησιμοποιούμε εργαλεία όπως τα cookies στην ιστοσελίδα μας, θα βρεις στην <a href="/cookies">Πολιτική Cookies</a> του Skroutz, καθώς και στα παραδείγματα «Skroutz Analytics – Cookies» και «Τιμολόγηση συνεργατών εμπόρων – Cookies» παρακάτω. <strong>Μπορείς ανά πάσα στιγμή να αλλάξεις την επιλογή σου για τα cookies και να αποσύρεις τη συγκατάθεσή σου</strong>, στο κάτω μέρος της Πολιτικής Cookies του Skroutz.</i>
                </p>
                <p>
                  Επίσης, κατά την απλή αναζήτηση προϊόντων, μπορείς να επιτρέψεις στο φυλλομετρητή σου να μας γνωστοποιήσει με αυτοματοποιημένο τρόπο την ακριβή τοποθεσία σου (στίγμα). Θα βασιστούμε στη συγκατάθεσή σου αυτή, προκειμένου να σου προβάλλουμε καλύτερα αποτελέσματα αναζήτησης. <strong>Μπορείς να αφαιρέσεις την τοποθεσία αυτή και να αποσύρεις τη συγκατάθεσή σου</strong>, μόνο απευθείας από τις ρυθμίσεις απορρήτου τοποθεσίας του φυλλομετρητή σου.
                </p>
              </li>
              <li>
                <strong>Skroutz App</strong>
                <p>
                  <i>Ειδικότερα, εάν χρησιμοποιείς το Skroutz app, περισσότερες πληροφορίες για το πώς χρησιμοποιούμε εργαλεία όπως η χρήση του τοπικού χώρου αποθήκευσης, θα βρεις στις Ρυθμίσεις Απορρήτου του Skroutz app (<u>Προφίλ> Απόρρητο & Όροι> Ρυθμίσεις Απορρήτου</u>), καθώς και στο παράδειγμα «Skroutz App» παρακάτω.</i> <strong>Μπορείς ανά πάσα στιγμή να αλλάξεις την επιλογή σου για τα εργαλεία αυτά και να αποσύρεις τη συγκατάθεσή σου</strong>, μέσα από τις Ρυθμίσεις Απορρήτου του Skroutz app.
                </p>
                <p>
                  Επίσης, κατά τη χρήση του Skroutz app θα σε ρωτήσουμε εάν επιθυμείς να επιτρέψεις την πρόσβαση του Skroutz στην ακριβή τοποθεσία (στίγμα) της συσκευής σου. Στο πλαίσιο της λειτουργίας της απλής αναζήτησης προϊόντων, αυτό λειτουργεί σαν συγκατάθεσή σου, για να σου προβάλλουμε καλύτερα αποτελέσματα αναζήτησης (κοντινότερα καταστήματα και προϊόντα). <strong>Μπορείς να απενεργοποιήσεις αυτή την εξουσιοδότηση πρόσβασης στην τοποθεσία και να αποσύρεις τη συγκατάθεσή σου</strong>, μόνο απευθείας από τις ρυθμίσεις απορρήτου της συσκευής σου.
                </p>
              </li>
            </ul>
          </dd>
          <a class="arrow" href="#"></a>
        </dl>

        <h4>Παραδείγματα</h4>
        <h5>
          <strong>
            Αρκετές από τις υπηρεσίες που παρέχουμε απαιτούν επιπρόσθετα δεδομένα για να λειτουργήσουν. Για παράδειγμα, πρέπει να έχεις λογαριασμό στο Skroutz για να αποθηκεύσεις προϊόντα ή να χρησιμοποιήσεις το «Καλάθι του Skroutz». Τα δεδομένα που επιλέγεις να μοιραστείς μαζί μας τα συλλέγουμε και τα χρησιμοποιούμε για τη λειτουργία των Υπηρεσιών μας. Επίσης, όταν χρησιμοποιείς τις Υπηρεσίες μας ή επισκέπτεσαι άλλες σελίδες που ενσωματώνουν περιεχόμενο από το Skroutz, μπορεί να λάβουμε δεδομένα που σε αφορούν. Χρησιμοποιούμε τα δεδομένα αυτά — μαζί με τα δεδομένα που μοιράζεσαι μαζί μας — προκειμένου να παρέχουμε τις Υπηρεσίες μας.
          </strong>
        </h5>
        <dl class="js-expand-collapse">
          <dt>Στοιχεία λογαριασμού</dt>
          <dd>
            <p>
              Δε χρειάζεται να έχεις λογαριασμό για να χρησιμοποιήσεις τις Υπηρεσίες Skroutz, ωστόσο μπορείς να επιλέξεις να δημιουργήσεις ένα λογαριασμό προκειμένου να χρησιμοποιήσεις ορισμένες από τις Υπηρεσίες μας &mdash; τα «Αγαπημένα», το «Καλάθι του Skroutz» κλπ. &mdash; ή για να γράψεις μια αξιολόγηση προϊόντος ή συνεργαζόμενου καταστήματος. Αν επιλέξεις να δημιουργήσεις λογαριασμό Skroutz, θα σου ζητήσουμε το email σου και ένα όνομα χρήστη (username). Εναλλακτικά, μπορείς να εγγραφείς χρησιμοποιώντας λογαριασμό κάποιου τρίτου παρόχου (πχ. Facebook, Google+, Apple), οπότε και θα χρησιμοποιηθεί το αντίστοιχο username, τυχόν e-mail και λοιπά στοιχεία σύνδεσης, όπως φωτογραφία προφίλ. Το username θα εμφανίζεται σε όλη τη δημόσια δραστηριότητά σου, όπως οι συζητήσεις και οι αξιολογήσεις προϊόντων και συνεργαζόμενων καταστημάτων. Θα χρησιμοποιούμε το email σου και τον αριθμό κινητού τηλεφώνου σου, για να επικοινωνούμε μαζί σου και για να λαμβάνεις ειδοποιήσεις (συμπεριλαμβανομένης προωθητικής επικοινωνίας) από το Skroutz. Μπορείς να επιλέξεις ποιες ειδοποιήσεις θα λαμβάνεις χρησιμοποιώντας τις <a href="/account/settings/notifications">ρυθμίσεις του λογαριασμού σου</a>.
            </p>
            <p>
              Εφόσον θελήσεις να δημοσιεύσεις αξιολόγηση για κάποιο συνεργαζόμενο κατάστημα στο Skroutz, ή να αγοράσεις προϊόντα μέσα από το «Καλάθι του Skroutz», θα σου ζητηθεί επιπλέον ένας αριθμός κινητού τηλεφώνου, ώστε να επαληθευτεί ο λογαριασμός σου. Στο πλαίσιο διεκπεραίωσης της παραγγελίας σου, ο αριθμός αυτός κοινοποιείται επίσης στα καταστήματα από τα οποία αγοράζεις με το «Καλάθι του Skroutz», καθώς και στη μεταφορική εταιρία και μόνο για τον σκοπό αυτό.
            </p>
            <p>
              Τέλος, μπορείς να επιλέξεις να μοιραστείς μαζί μας στοιχεία όπως το φύλο και η ηλικία σου, για να μας βοηθήσεις να κατανοήσουμε καλύτερα το κοινό στο οποίο απευθυνόμαστε καιν να προσαρμόσουμε τις προτάσεις μας σε εσένα.
            </p>
          </dd>
          <a class="arrow" href="#"></a>
        </dl>
        <dl class="js-expand-collapse">
          <dt>Δημόσιες Πληροφορίες</dt>
          <dd>
            Εφόσον θελήσεις, μπορείς να δημοσιεύσεις υλικό στο Skroutz, είτε με τη μορφή αξιολόγησης συνεργαζόμενου καταστήματος ή προϊόντος, είτε με τη μορφή συζήτησης, είτε με την μορφή εικόνων σου με κάποιο προϊόν. Σε κάθε περίπτωση, το περιεχόμενο αυτό θα είναι διαθέσιμο σε όλους τους επισκέπτες του Skroutz. Ιδίως οι αξιολογήσεις σου, θα είναι διαθέσιμες και στους επισκέπτες συνεργαζόμενων καταστημάτων που ενσωματώνουν περιεχόμενο από το Skroutz και θα εμφανίζονται μαζί με το όνομα χρήστη (username) που έχεις επιλέξει.
          </dd>
          <a class="arrow" href="#"></a>
        </dl>
        <dl class="js-expand-collapse">
          <dt>Τοποθεσία</dt>
          <dd>
            <p>
              Μπορείς να επιλέξεις να μοιραστείς μαζί μας μια διεύθυνση/περιοχή προκειμένου να σε βοηθήσουμε να επιλέξεις το κατάλληλο προϊόν ή συνεργαζόμενο κατάστημα για τις αγορές σου, υπολογίζοντας για παράδειγμα το κόστος μεταφορικών. Η διεύθυνση/περιοχή αυτή δε χρειάζεται να είναι ακριβής και δε θα χρησιμοποιηθεί για άλλο σκοπό από εμάς. Για τη χρήση ορισμένων Υπηρεσιών, όπως «Καλάθι του Skroutz», θα σου ζητήσουμε ακριβή διεύθυνση, καθώς είναι απαραίτητη για την παράδοση της παραγγελίας σου που διαχειριζόμαστε.
            </p>
            <p>
              Επίσης, εφόσον έχεις επιτρέψει στο φυλλομετρητή ή στη συσκευή σου να μας γνωστοποιήσει με αυτοματοποιημένο τρόπο την ακριβή τοποθεσία σου (στίγμα), θα χρησιμοποιήσουμε την τοποθεσία αυτή για να σου προβάλλουμε καλύτερα αποτελέσματα αναζήτησης και ιδίως ακριβή αποτελέσματα στο φίλτρο «απόσταση» καταστήματος, ακριβή υπολογισμό τελικής τιμής συμπεριλαμβανομένου κόστους μεταφορικών και αντικαταβολής, εγγύτητα καταστημάτων από την περιοχή σου ή για να σε βοηθήσουμε να αποθηκεύσεις γενικά κάποια διεύθυνση στο προφίλ σου.
            </p>
          </dd>
          <a class="arrow" href="#"></a>
        </dl>
        <dl class="js-expand-collapse">
          <dt>Αποθήκευση προϊόντων και αγορών</dt>
          <dd>
            Εφόσον το επιλέξεις, μπορείς να αποθηκεύσεις τα αγαπημένα σου προϊόντα ή τις αγορές σου σε συνεργαζόμενο κατάστημα, στο λογαριασμό σου. Μπορεί να σου ζητήσουμε μέσω email να γράψεις μια αξιολόγηση για κάποιο από τα προϊόντα που έχεις, ή να σου στείλουμε ειδοποιήσεις για αλλαγές (πχ πτώση τιμής) στα προϊόντα που έχεις δηλώσει ότι σε ενδιαφέρουν. Μπορείς να <a href="/account/favorites">διαχειριστείς τα αγαπημένα σου</a> ή τις <a href="/account/analytics/orders">αποθηκευμένες παραγγελίες σου</a> και να επιλέξεις τις ειδοποιήσεις που θα λαμβάνεις χρησιμοποιώντας τις <a href="/account/settings/profile">ρυθμίσεις του λογαριασμού σου</a>.
          </dd>
          <a class="arrow" href="#"></a>
        </dl>
        <dl class="js-expand-collapse">
          <dt>Αποθήκευση στοιχείων αποστολής / πληρωμής</dt>
          <dd>
            <p>
              Τα στοιχεία αποστολής αποθηκεύονται για χρήση σε μελλοντικές παραγγελίες και για τον υπολογισμό μεταφορικών στις αναζητήσεις σου. Μπορείς να δεις και να διαχειριστείς τις διευθύνσεις σου στις <a href="/account/addresses">ρυθμίσεις του λογαριασμού σου</a>.
            </p>
            <p>
              Εφόσον το επιλέξεις, μπορείς να αποθηκεύσεις τα στοιχεία της κάρτας σου για μελλοντικές συναλλαγές. Σε αυτήν την περίπτωση, τα στοιχεία θα αποθηκευτούν με ασφαλή τρόπο σε αδειοδοτημένο πάροχο υπηρεσιών πληρωμών.
            </p>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Skroutz App</dt>
          <dd>
            <p>
              Μπορείς, αντί για πλοήγηση μέσα από την ιστοσελίδα του Skroutz, να κατεβάσεις την εφαρμογή Skroutz (Skroutz app) στην κινητή σου συσκευή με λογισμικό Android ή iOS.
            </p>
            <ul>
              <li>
                <strong>Σύνδεση</strong>
                <p>
                  Δεν χρειάζεται να είσαι εγγεγραμμένος χρήστης για να χρησιμοποιήσεις το Skroutz app, ωστόσο αρκετές από τις δυνατότητές του είναι διαθέσιμες μόνο για εγγεγραμμένους χρήστες (πχ. καλάθι αγορών, σημείωση ως «Αγαπημένο» κλπ.). Μπορείς να συνδεθείς στον ήδη υπάρχοντα λογαριασμό εγγεγραμμένου χρήστη που έχεις, μέσω Facebook, Google, Skroutz, ή και Apple,  εφόσον έχεις συσκευή με λογισμικό iOS. Στις περιπτώσεις σύνδεσης μέσω τρίτου παρόχου θα χρησιμοποιηθεί το αντίστοιχο username, τυχόν e-mail και λοιπά στοιχεία σύνδεσης, όπως φωτογραφία προφίλ.
                </p>
                <p>
                  Ως συνδεδεμένος χρήστης, είτε χρησιμοποιείς τις Υπηρεσίες Skroutz μέσα από την ιστοσελίδα μας, είτε μέσα από το Skroutz app, οι αναζητήσεις, οι αποθηκευμένες διευθύνσεις, τα «Αγαπημένα» σου, τα φίλτρα, το περιεχόμενο του καλαθιού σου κλπ., αποθηκεύονται στο προφίλ σου, ώστε να μπορείς να συνεχίσεις τις αγορές και τις αναζητήσεις σου απρόσκοπτα από την ιστοσελίδα στο Skroutz app και αντίστροφα.
                </p>
              </li>
              <li>
                <strong>Πρόσβαση στην τοποθεσία</strong>
                <p>
                  Κατά τη χρήση του Skroutz app, θα σε ρωτήσουμε εάν επιθυμείς να επιτρέψεις την πρόσβαση του Skroutz στην ακριβή τοποθεσία (στίγμα) της συσκευής σου. Αυτό θα έχει ως αποτέλεσμα να μπορούμε να σου δείξουμε προϊόντα και καταστήματα που βρίσκονται πιο κοντά σου.
                </p>
                <p>
                  Επίσης, εφόσον χρησιμοποιήσεις λειτουργίες όπως η αγορά με το «Καλάθι του Skroutz», το φίλτρο «απόσταση» καταστήματος, η αποθήκευση κάποιας διεύθυνσης στο προφίλ σου ή θελήσεις να μάθεις τον ακριβή υπολογισμό της τελικής τιμής ενός προϊόντος, συμπεριλαμβανομένου κόστους μεταφορικών, θα πρέπει απαραιτήτως να ξέρουμε τη διεύθυνσή σου, οπότε θα ζητήσουμε την εξουσιοδότησή σου για να λάβουμε αυτόματα πρόσβαση στην ακριβή τοποθεσία (στίγμα) της συσκευής σου, εκτός κι αν μας έχεις ήδη δώσει τέτοια εξουσιοδότηση. Όταν μας δίνεις τέτοια εξουσιοδότηση, <strong>δεν παρακολουθούμε μόνιμα την τρέχουσα τοποθεσία σου</strong>, αλλά τη λαμβάνουμε <u>μόνο</u> τη συγκεκριμένη στιγμή που χρειάζεται να συμπληρωθεί αυτόματα σε ένα από τα παραπάνω πεδία και μόνο για το σκοπό αυτό.
                </p>
                <p>
                  Εναλλακτικά, μπορείς φυσικά να εισάγεις τη διεύθυνσή σου χειροκίνητα, όπου χρειάζεται.
                </p>
              </li>
              <li>
                <strong>Εργαλεία καταγραφής</strong>
                <p>
                  Στη συντριπτική πλειοψηφία των ιστοσελίδων (συμπεριλαμβανομένης της δικής μας), χρησιμοποιούνται cookies για την προσωποποίηση του περιεχομένου, την ανάλυση της επισκεψιμότητας κλπ. Αντιθέτως, στα apps (συμπεριλαμβανομένου και του Skroutz app) δεν χρησιμοποιούνται cookies για την επίτευξη των σκοπών αυτών προσωποποίησης και ανάλυσης, αλλά άλλου είδους εργαλεία, όπως η χρήση του τοπικού χώρου αποθήκευσης.
                </p>
                <p>
                  Μόλις ανοίξεις για πρώτη φορά το Skroutz app, θα σε ενημερώσουμε για τη χρήση των εργαλείων αυτών και θα ζητήσουμε τη συγκατάθεσή σου για την ενεργοποίηση όσων δεν είναι απαραίτητα για τη λειτουργία του app. Μπορείς ανά πάσα στιγμή να ενημερωθείς αναλυτικά ή/και να αλλάξεις την επιλογή σου μέσα από τις Ρυθμίσεις Απορρήτου του Skroutz app (<u>Προφίλ> Απόρρητο & Όροι> Ρυθμίσεις Απορρήτου</u>), ακόμη κι αν δεν είσαι συνδεδεμένος στο λογαριασμό σου ή δεν έχεις καν λογαριασμό εγγεγραμμένου χρήστη.
                </p>
                <p>
                  Καθώς ορισμένες σελίδες μέσα από το Skroutz app ανοίγουν τεχνικά σαν ιστοσελίδες, ενδέχεται να τοποθετηθούν επιπλέον στον προτιμώμενο φυλλομετρητή σου και cookies. Για τυχόν cookies του Skroutz σε παραπέμπουμε στην αναλυτική ενημέρωση της <a href="/cookies">πολιτικής cookies</a> του Skroutz.
                </p>
              </li>
            </ul>
            <p>
              Κατά τα λοιπά, ισχύουν και για το Skroutz app όσα γενικότερα αναφέρονται στο σύνολο της παρούσας πολιτικής.
            </p>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Το Καλάθι του Skroutz</dt>
          <dd>
            Αν επιλέξεις να χρησιμοποιήσεις το «Καλάθι του Skroutz», θα σου ζητήσουμε επιπλέον τον αριθμό κινητού σου τηλεφώνου για επιβεβαίωση του λογαριασμού σου, τα στοιχεία της πιστωτικής ή της χρεωστικής σου κάρτας, καθώς και τα στοιχεία αποστολής (πλήρης ταχυδρομική διεύθυνση, ονοματεπώνυμο, στοιχεία επικοινωνίας) για τα προϊόντα που θέλεις να αγοράσεις. Τα στοιχεία της κάρτας σου διαβιβάζονται με ασφαλή τρόπο σε αδειοδοτημένο πάροχο υπηρεσιών πληρωμών, ώστε να πραγματοποιηθεί η πληρωμή και δεν αποθηκεύονται στο Skroutz. Για να μπορέσουμε να διεκπεραιώσουμε την παραγγελία σου, μοιραζόμαστε τα στοιχεία αποστολής με την εταιρεία μεταφορών και με το συνεργαζόμενο κατάστημα το οποίο πρόκειται να εκτελέσει την παραγγελία, ενώ το περιεχόμενο της παραγγελίας σου το μοιραζόμαστε μόνο με το συνεργαζόμενο κατάστημα. <br/>
            Εφόσον ζητήσεις επιστροφή χρημάτων για παραγγελία που έχει πληρωθεί με αντικαταβολή, τότε θα χρειαστούμε επιπλέον ΙΒΑΝ τραπεζικού λογαριασμού, ονοματεπώνυμο δικαιούχου και ενδεχομένως κάποιο σχετικό αποδεικτικό/φωτογραφία των εν λόγω στοιχείων, προκειμένου να πραγματοποιήσουμε με ασφάλεια την κατάθεση των χρημάτων σου.
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Skroutz Analytics - Cookies</dt>
          <dd>
            <ul>
              <li>
                <strong>Τι είναι</strong>
                <p>
                  Ορισμένοι συνεργάτες του Skroutz χρησιμοποιούν τη λειτουργικότητα Skroutz Analytics, η οποία βασίζεται σε cookies. Κατά την μετάβασή σου από το Skroutz σε ένα συνεργαζόμενο κατάστημα που έχει ενεργοποιημένη την υπηρεσία Skroutz Analytics, εφόσον έχεις προηγουμένως δώσει τη συγκατάθεσή σου για τα cookies «Επίδοσης» στο Skroutz.gr και στη συνέχεια έχεις δώσει τη συγκατάθεσή σου και στον ιστότοπο του του συνεργαζόμενου καταστήματος, μεταδίδονται στο Skroutz στοιχεία περιήγησης για την συνεδρία και τις τυχόν αγορές σου στο συγκεκριμένο κατάστημα.
                </p>
              </li>
              <li>
                <strong>Πώς να εξαιρεθείς</strong>
                <p>
                  Για να μην συμμετέχεις στη συλλογή στοιχείων περιήγησης και ακόλουθη εξαγωγή στατιστικών μέσω του Skroutz Analytics, αρκεί είτε να μην συγκατατεθείς εξαρχής στα cookies «Επίδοσης» στο Skroutz.gr είτε στον ιστότοπο του συνεργαζόμενου καταστήματος. Ακόμα, μπορείς να τροποποιήσεις τυχόν ήδη δοθείσα συγκατάθεσή του στο Skroutz.gr για το μέλλον, στο κάτω μέρος της <a href="/cookies">πολιτικής cookies</a> του Skroutz. Εκεί μπορείς να δεις αναλυτικά στην κατηγορία «Επίδοσης» ποια ακριβώς cookies χρησιμοποιούμε εμείς και οι συνεργάτες μας στο πλαίσιο του Skroutz Analytics.
                </p>
              </li>
              <li>
                <strong>Σκοπός</strong>
                <p>
                  Ο σκοπός λειτουργίας του Skroutz Analytics είναι η παραγωγή αναλύσεων και στατιστικών πωλήσεων με άξονες το κατάστημα, το προϊόν και την εκάστοτε κατηγορία. Αυτό βοηθά τόσο εμάς να αναπτύσσουμε και να βελτιώνουμε τις Υπηρεσίες μας, αναλύοντας τη διάδραση των χρηστών με αυτές, όσο και τους συνεργάτες εμπόρους, οι οποίοι λαμβάνουν μία εικόνα για τη δημοφιλία των προϊόντων τους και την αποδοτικότητα της ιστοσελίδας τους. Για το λόγο αυτό των κοινών σκοπών και μέσων επεξεργασίας, και μόνο ως προς τα στοιχεία του Skroutz Analytics που περιγράφονται και παρακάτω, θεωρούμαστε από τη νομοθεσία ως <strong>Από Κοινού Υπεύθυνοι Επεξεργασίας με τον εκάστοτε συνεργάτη έμπορο</strong>, με τον οποίο και υπογράφουμε ειδικές συμβατικές ρήτρες προστασίας προσωπικών δεδομένων. Σε κάθε περίπτωση, παρακαλούμε θερμά, κάθε σου αίτημα που αφορά στη χρήση αυτής της τεχνολογίας, να το απευθύνεις σε εμάς, ως αρμόδιο κανάλι επικοινωνίας.
                </p>
              </li>
              <li>
                <strong>Τι καταγράφεται</strong>
                <p>
                  Τα γεγονότα περιήγησης που καταγράφονται &mdash; και μόνο εφόσον ο χρήστης έχει προηγουμένως δώσει τη συγκατάθεσή του για τα cookies «Επίδοσης» στο Skroutz.gr και στον ιστότοπο του συνεργαζόμενου καταστήματος &mdash; είναι η μετάβαση από το Skroutz σε ένα συνεργαζόμενο κατάστημα, οι επισκέψεις σε σελίδες του συνεργαζόμενου καταστήματος, η αγορά συγκεκριμένων προϊόντων και αναλυτικά στοιχεία αυτής (αριθμός παραγγελίας, ποσό, προϊόντα, τρόπος πληρωμής, μεταφορικά κλπ.), η χρονική στιγμή περιήγησης, η διεύθυνση IP, στοιχεία που αφορούν στην εκάστοτε συσκευή (όπως η έκδοση του λειτουργικού συστήματος, η σύνδεση μέσω app ή web, η έκδοση του προγράμματος περιήγησής), καθώς και τυχόν αναγνωριστικά/λέξεις-κλειδιά βελτίωσης της υπηρεσίας (meta-tags). Τα παραπάνω συνδέονται με ένα τυχαίο αναγνωριστικό χρήστη ή/και παραγγελίας, από τα οποία <strong>δεν προκύπτει ευθέως ταυτοποίηση του χρήστη για το Skroutz</strong>.
                </p>
                <p>
                  Οι πληροφορίες ενός χρήστη που λαμβάνουμε από ιστοσελίδες συνεργατών με τον παραπάνω τρόπο, ενδέχεται να συσχετιστούν ευθέως με τον Skroutz λογαριασμό του εν λόγω χρήστη (Skroutz username), μόνο κατόπιν δικής του ειδικής ενέργειας (π.χ. «Αποθήκευση παραγγελίας μου στο Skroutz»).
                </p>
                <p>
                  Κατά τα λοιπά, τα δεδομένα που συλλέγονται μέσω του Skroutz Analytics, ενδέχεται να θεωρηθούν προσωπικά δεδομένα από την ισχύουσα νομοθεσία για την προστασία προσωπικών δεδομένων, καθώς δύνανται θεωρητικά να ταυτοποιήσουν ένα χρήστη (παρότι δεν τον ταυτοποιούν ευθέως). Για το λόγο αυτό, πιστοί στις αξίες μας για τη μέγιστη προστασία των χρηστών μας, αντιμετωπίζονται από εμάς σε κάθε περίπτωση και στο σύνολό τους ως προσωπικά δεδομένα και εφαρμόζουμε ως προς αυτά όλα τα ενδεδειγμένα τεχνικά και οργανωτικά μέτρα ασφάλειας.
                </p>
              </li>
              <li>
                <strong>Πόσο τα κρατάμε</strong>
                <p>
                  Τα cookies που χρησιμοποιούνται για την συλλογή στοιχείων περιήγησης εν όψει της λειτουργικότητας Skroutz Analytics, διαγράφονται σε σύντομο χρονικό διάστημα (σε 15 ημέρες), σύμφωνα και με τις κοινώς αποδεκτές πρακτικές του sales acquisition, δηλαδή της αναγνώρισης μίας επίσκεψης ή/και αγοράς σου σε ιστοσελίδα συνεργάτη, ως δικής μας παραπομπής. Τα δεδομένα αυτά διατηρούνται για μία περίοδο το πολύ δύο (2) ετών και κατόπιν ανωνυμοποιούνται (δεν θεωρούνται, δηλαδή, πλέον προσωπικά δεδομένα από τη νομοθεσία) και παραμένουν ως στατιστικά στοιχεία στα συστήματα του Skroutz. Στο πλαίσιο αυτό, ενδέχεται να μοιραστούμε πληροφορίες δημόσια για να δείξουμε τις τάσεις όσον αφορά τη γενική χρήση των υπηρεσιών μας.
                </p>
              </li>
            </ul>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Τιμολόγηση συνεργατών εμπόρων - Cookies</dt>
          <dd>
            <ul>
              <li>
                <strong>Πώς λειτουργεί</strong>
                <p>
                  Οι Υπηρεσίες Skroutz χρηματοδοτούνται μέσω λήψης αμοιβής από τους συνεργάτες έμπορους. Για να είναι αυτό εφικτό, χρησιμοποιούνται διάφορα μοντέλα χρέωσης των συνεργατών, μεταξύ των οποίων και το Μεικτό Μοντέλο Χρέωσης CPC/CPS, στο οποίο η χρέωση πραγματοποιείται είτε ανά click (παραπομπή στην ιστοσελίδα του), είτε με προμήθεια επί των πωλήσεων, ανάλογα με την κατηγορία των προϊόντων, καθώς επίσης και ανάλογα και με τη συγκεκριμένη Υπηρεσία Skroutz, δηλαδή την αναζήτηση προϊόντος και παραπομπή χρήστη σε ιστοσελίδα συνεργάτη εμπόρου, το Καλάθι του Skroutz, κλπ. Στο πλαίσιο αυτό, τα στοιχεία των συναλλαγών του χρήστη που χρησιμοποιεί τις Υπηρεσίες Skroutz γίνονται από εμάς αντικείμενο επεξεργασίας και για σκοπούς τιμολόγησης των Υπηρεσιών, με βάση την υφιστάμενη συναλλακτική σχέση των χρηστών (εγγεγραμμένων ή μη) με εμάς, σύμφωνα και με τους Όρους Χρήσης των Υπηρεσιών μας.
                </p>
              </li>
              <li>
                <strong>Μεικτό Μοντέλο Χρέωσης CPC/CPS</strong>
                <p>
                  Ειδικότερα, στην περίπτωση που το μοντέλο χρέωσης συνεργάτη για την παραπομπή χρήστη σε ιστοσελίδα του είναι το Μεικτό Μοντέλο Χρέωσης CPC/CPS, στο οποίο η χρέωση πραγματοποιείται -ανάλογα με την κατηγορία των προϊόντων- είτε ανά click, είτε με προμήθεια επί της πώλησης, ο υπολογισμός της χρέωσης θα γίνεται μερικώς με σχετική καταγραφή της αγοράς του χρήστη (καθώς και της συνεδρίας του προς αυτήν, για λόγους τεκμηρίωσης), μέσω cookies. Στην περίπτωση αυτή, τα συγκεκριμένα cookies θεωρούνται από εμάς Αναγκαία, προκειμένου να συνεχίσουμε να παράσχουμε τις Υπηρεσίες μας στους χρήστες, αποτελώντας το μοναδικό τρόπο αξιόπιστου υπολογισμού και εκκαθάρισης των σχετικών χρεώσεων και προμηθειών μας προς συνεργάτες, όπως αυτές προκύπτουν από τη χρήση των Υπηρεσιών μας. Για το λόγο αυτό, τα cookies αυτά λειτουργούν χωρίς τη συγκατάθεσή σου. Στην <a href="/cookies">πολιτική cookies</a> μας μπορείς να δεις αναλυτικά στην κατηγορία «Αναγκαία» ποια ακριβώς cookies χρησιμοποιούμε εμείς και οι συνεργάτες μας στο πλαίσιο της τιμολόγησης χρεώσεων και προμηθειών από αγορές σου.
                </p>
                <p>
                  Εν όψει του κοινού σκοπού και μέσων επεξεργασίας, και μόνο ως προς τα στοιχεία υπολογισμού χρεώσεων στο Μεικτό Μοντέλο Χρέωσης CPC/CPS που περιγράφονται παρακάτω, θεωρούμαστε από τη νομοθεσία ως <strong>Από Κοινού Υπεύθυνοι Επεξεργασίας με τον εκάστοτε συνεργάτη έμπορο</strong>, με τον οποίο και υπογράφουμε ειδικές συμβατικές ρήτρες προστασίας προσωπικών δεδομένων. Σε κάθε περίπτωση, παρακαλούμε θερμά, κάθε σου αίτημα που αφορά στη χρήση αυτής της τεχνολογίας, να το απευθύνεις σε εμάς, ως αρμόδιο κανάλι επικοινωνίας.
                </p>
              </li>
              <li>
                <strong>Τι καταγράφεται</strong>
                <p>
                  Τα γεγονότα αγοράς (και συνεδρίας προς αυτήν) που καταγράφονται είναι η μετάβαση από το Skroutz σε ένα συνεργαζόμενο κατάστημα, οι επισκέψεις σε σελίδες του συνεργαζόμενου καταστήματος, η αγορά συγκεκριμένων προϊόντων και αναλυτικά στοιχεία αυτής (αριθμός παραγγελίας, ποσό, προϊόντα, τρόπος πληρωμής κλπ.), η χρονική στιγμή περιήγησης, η διεύθυνση IP, στοιχεία που αφορούν στην εκάστοτε συσκευή (όπως η έκδοση του λειτουργικού συστήματος, η σύνδεση μέσω app ή web, η έκδοση του προγράμματος περιήγησής της, για τεχνική υποστήριξη και εντοπισμό σφαλμάτων του μοντέλου χρέωσης). Τα παραπάνω συνδέονται με αναγνωριστικό παραγγελίας, από το οποίο <strong>δεν προκύπτει ευθέως ταυτοποίηση του χρήστη για το Skroutz</strong>. Για λοιπές κατηγορίες δεδομένων που συλλέγονται από το Skroutz όταν είναι ενεργοποιημένη παράλληλα και η υπηρεσία Skroutz Analytics, δες αναλυτικότερα παραπάνω το σχετικό παράδειγμα.
                </p>
                <p>
                  Οι πληροφορίες ενός χρήστη που λαμβάνουμε από ιστοσελίδες συνεργατών με τον παραπάνω τρόπο, ενδέχεται να συσχετιστούν ευθέως με τον Skroutz λογαριασμό του εν λόγω χρήστη (Skroutz username), μόνο κατόπιν δικής του ειδικής ενέργειας (π.χ. «Αποθήκευση παραγγελίας μου στο Skroutz»).
                </p>
                <p>
                  Κατά τα λοιπά, τα δεδομένα που συλλέγονται στο πλαίσιο του Μεικτού Μοντέλου Χρέωσης CPC/CPS, ενδέχεται να θεωρηθούν προσωπικά δεδομένα από την ισχύουσα νομοθεσία για την προστασία προσωπικών δεδομένων, καθώς δύνανται να ταυτοποιήσουν ένα πρόσωπο (παρότι δεν το ταυτοποιούν ευθέως). Για το λόγο αυτό, πιστοί στις αξίες μας για τη μέγιστη προστασία των χρηστών μας, αντιμετωπίζονται από εμάς σε κάθε περίπτωση και στο σύνολό τους ως προσωπικά δεδομένα και εφαρμόζουμε ως προς αυτά όλα τα ενδεδειγμένα τεχνικά και οργανωτικά μέτρα ασφάλειας.
                </p>
              </li>
              <li>
                <strong>Σχέση με Skroutz Analytics</strong>
                <p>
                  Υπογραμμίζεται ότι το Μεικτό Μοντέλο Χρέωσης CPC/CPS λειτουργεί παράλληλα και μερικώς ανεξάρτητα από το Skroutz Analytics. Δηλαδή, όταν <strong>δεν έχεις δώσει</strong> τη συγκατάθεσή σου για τα cookies «Επίδοσης» στο Skroutz.gr και στον ιστότοπο του συνεργαζόμενου καταστήματος, οι τυχόν αγορές σου στην ιστοσελίδα συνεργάτη εμπόρου θα καταγραφούν μόνο για το σκοπό υπολογισμού και τιμολόγησης της σχετικής προμήθειας, μέσω των «Billing» Αναγκαίων cookies και όχι για σκοπούς ανάλυσης, παραγωγής στατιστικών κλπ. Όμως, εφόσον <strong>έχεις δώσει</strong> τη συγκατάθεσή σου για τα cookies «Επίδοσης» στο Skroutz.gr και στον ιστότοπο του συνεργαζόμενου καταστήματος, οι τυχόν αγορές σου στην ιστοσελίδα συνεργάτη εμπόρου θα καταγραφούν τόσο για το σκοπό υπολογισμού και τιμολόγησης της σχετικής προμήθειας, όσο και για σκοπούς ανάλυσης, παραγωγής στατιστικών κλπ., μέσω των «Skroutz Analytics» cookies Επίδοσης.
                </p>
              </li>
              <li>
                <strong>Πόσο τα κρατάμε</strong>
                <p>
                  Τα στοιχεία περιήγησης που συλλέγονται από τον Skroutz μέσω cookies εν όψει του Μεικτoύ Μοντέλου Χρέωσης CPC/CPS, θεωρούνται από το Skroutz ως συμβατικής φύσεως προσωπικά δεδομένα, δυνάμενα να αποδείξουν τη συναλλαγή και να στηρίξουν τυχόν νόμιμες αξιώσεις του Skroutz. Για το λόγο αυτά, τα δεδομένα αυτά θα διατηρούνται για πέντε (5) το πολύ έτη από το Skroutz. Κατόπιν, τα δεδομένα αυτά θα διαγράφονται ή θα ανωνυμοποιούνται πλήρως (δεν θα θεωρούνται, δηλαδή, πλέον προσωπικά δεδομένα από τη νομοθεσία).
                </p>
              </li>
            </ul>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Επικοινωνία Β2Β</dt>
          <dd>
            <p>
              Εφόσον θελήσεις να επικοινωνήσεις με κάποιο συνεργαζόμενο κατάστημα Β2Β, υποβάλλοντας ερώτημα μέσω της ειδικής φόρμας επικοινωνίας του Skroutz («Ζήτησε πληροφορίες»), θα σου ζητηθεί υποχρεωτικά ένα e-mail (αυτοσυμπληρώνεται, εφόσον είσαι συνδεδεμένος στο λογαριασμό σου) και σε ελεύθερο κείμενο, το περιεχόμενο του ερωτήματός σου. Προαιρετικά, μπορείς να συμπληρώσεις επίσης το όνομά σου και την τυχόν εταιρία που εκπροσωπείς.
            </p>
            <p>
              Η χρησιμότητα των υποχρεωτικών στοιχείων είναι να μπορέσει το συνεργαζόμενο κατάστημα Β2Β να επικοινωνήσει πίσω μαζί σου, ενώ των προαιρετικών είναι να επιτρέψουν στο συνεργαζόμενο κατάστημα Β2Β να έχει καλύτερη και αμεσότερη εικόνα ως προς το ερώτημά σου. Για τους σκοπούς αυτούς και στο πλαίσιο παροχής και τιμολόγησης των Υπηρεσιών Skroutz που επιλέγεις, τα παραπάνω στοιχεία συλλέγονται και επεξεργάζονται περαιτέρω από εμάς, συμπεριλαμβανομένης της διαβίβασής τους στο σχετικό συνεργαζόμενο κατάστημα Β2Β.
            </p>
            <p>
              Αφού συμπληρώσεις αυτή την ειδική φόρμα επικοινωνίας του Skroutz, θα λάβεις από εμάς επιβεβαιωτικό e-mail για την υποβολή του ερωτήματός σου και κατόπιν απευθείας επικοινωνία από το συνεργαζόμενο κατάστημα Β2Β, προς το οποίο υπέβαλες το ερώτημά σου.
            </p>
          </dd>
          <a class="arrow" href="#"></a>
        </dl>

        <dl class="js-expand-collapse">
          <dt>Ηχογράφηση κλήσεων</dt>
          <dd>
            <p>
              Όταν μας καλείς στο τηλεφωνικό κέντρο εξυπηρέτησης πελατών μας, σχετικά με την παραγγελία σου μέσω του «Καλαθιού του Skroutz», λαμβάνεις από εμάς ενημέρωση ότι μέρος της κλήσης σου ενδέχεται να ηχογραφηθεί για λόγους απόδειξης της συναλλαγής. Δηλαδή, η κλήση δεν ηχογραφείται σε κάθε περίπτωση, αλλά μόνο εφόσον εντοπίσουμε ότι μας υποβάλλεις προφορικά κάποιο αίτημα που είναι σημαντικό για την παραγγελία σου (π.χ. αλλαγή ταχυδρομικής διεύθυνσης, ακύρωση κ.λπ.), ώστε να είμαστε σε θέση να αποδείξουμε τα όσα συμφωνήθηκαν προφορικά, σε περίπτωση αμφισβήτησης. Όταν χρειαστεί να ξεκινήσει η ηχογράφηση, θα ενημερωθείς από τον αρμόδιο εκπρόσωπό μας και θα ακούσεις τον χαρακτηριστικό ήχο.
            </p>
            <p>
              Εφόσον δεν επιθυμείς την ηχογράφηση της φωνής σου, μπορείς πάντα να επιλέξεις να επικοινωνήσεις μαζί μας γραπτώς, μέσω της διαθέσιμης φόρμας επικοινωνίας.
            </p>
            <p>
              Επίσης, σε περιορισμένο, δειγματοληπτικό αριθμό κλήσεων προς το τηλεφωνικό κέντρο εξυπηρέτησης πελατών μας, θα ζητήσουμε συγκεκριμένη συγκατάθεση για την ηχογράφηση της κλήσης, για σκοπούς εκπαίδευσης και διασφάλισης ποιότητας του τηλεφωνικού κέντρου. Δηλαδή, ανεξαρτήτως της παραπάνω τυχόν απαραίτητης συμβατικά ηχογράφησης, εάν μας το επιτρέψεις ρητά, θα ηχογραφήσουμε ολόκληρη την κλήση σου, ώστε να βοηθήσουμε τους υπαλλήλους και συνεργάτες μας να γίνουν ακόμη καλύτεροι κατά την τηλεφωνική εξυπηρέτηση των χρηστών, μέσω αναπαραγωγής καλών και κακών παραδειγμάτων εξυπηρέτησης.
            </p>
            <p>
              Τέλος, στις περιπτώσεις κατά τις οποίες προβαίνεις σε τηλεφωνική
              παραγγελία μέσω της ειδικής τηλεφωνικής γραμμής, λαμβάνεις
              ενημέρωση, ότι η κλήση σου θα ηχογραφηθεί για λόγους απόδειξης των
              συναλλαγών.
            </p>
          </dd>
        </dl>

        <dl class="js-expand-collapse">
          <dt>Αυτοματοποιημένη επεξεργασία</dt>
          <dd>
            <p>
              Χρησιμοποιούμε μεθόδους αυτοματοποιημένης επεξεργασίας, συμπεριλαμβανομένης της δημιουργίας προφίλ για τους χρήστες μας, χωρίς ωστόσο αυτό να έχει νομικά (ή παρόμοια) σημαντικές συνέπειες. Για παράδειγμα, εφόσον έχεις αποδεχτεί τα cookies Προτίμησης στο Skroutz, θα σου προβάλλουμε εξατομικευμένες προτάσεις προϊόντων, τα προϊόντα που είδες πρόσφατα κ.λπ. στην ιστοσελίδα μας.
            </p>
            <p>
              Αντιστοίχως, εφόσον δεν έχεις απεγγραφεί από τις προωθητικές επικοινωνίες μας και με βάση την περιοχή, το προφίλ του λογαριασμού και των αγορών σου, θα στείλουμε στο ηλεκτρονικό σου ταχυδρομείο ή/και στα λοιπά κανάλια επικοινωνίας που είναι ενεργοποιημένα στις ρυθμίσεις του προφίλ σου, προτάσεις αγορών στο Skroutz που μπορεί να σε ενδιαφέρουν.
            </p>
            <p>
              Επίσης, με αυτοματοποιημένα μέσα αναλύουμε τις καταναλωτικές τάσεις, καθώς και το προφίλ των χρηστών μας, για σκοπούς εσωτερικής έρευνας και ανάπτυξης.
            </p>
          </dd>
        </dl>

        <dl class="js-expand-collapse">
          <dt>VideoAsk</dt>
          <dd>
            <p>
              Μέσα σε ορισμένες από τις σελίδες της ιστοσελίδας Skroutz, έχουμε ενσωματώσει τη λειτουργικότητα VideoAsk. Θα βρεις ένα εικονίδιο με βίντεό μας που θα σε χαιρετούμε και θα ζητούμε τη γνώμη και τα σχόλιά σου, όπως εάν βρήκες αυτό που ψάχνεις. Μπορείς να μας απαντήσεις με βίντεό σου, με ηχητικό μήνυμα ή με απλό κείμενο, για να μας δώσεις τη γνώμη και τα σχόλιά σου με πιο διαδραστικό τρόπο.  Στην επιλογή αυτή, δεν υπάρχει κάποιος τρόπος να σε ταυτοποιήσουμε άμεσα και δεν έχουμε τη δυνατότητα να επικοινωνήσουμε πίσω μαζί σου.
            </p>
            <p>
              Σε κάποιες άλλες σελίδες της ιστοσελίδας Skroutz, θα βρεις παρόμοιο εικονίδιο με βίντεό μας που θα σε χαιρετούμε και θα σε προσκαλούμε να λάβεις εθελοντικά μέρος σε έρευνα χρηστών Skroutz. Στην περίπτωση αυτή, μπορείς να μας απαντήσεις με βίντεό σου, με ηχητικό μήνυμα ή με απλό κείμενο, για να δηλώσεις το ενδιαφέρον σου για συμμετοχή, ενώ θα ζητήσουμε επιπλέον ένα όνομα, τηλέφωνο και διεύθυνση e-mail, ώστε να μπορέσουμε να επικοινωνήσουμε πίσω μαζί σου για την έρευνα. Είτε επιλεγείς για τη συμμετοχή σου στην έρευνα, είτε όχι, τα στοιχεία επικοινωνίας σου δεν θα χρησιμοποιηθούν από εμάς για κανέναν άλλο σκοπό, πέραν της τυχόν διεξαγωγής της έρευνας.
            </p>
            <p>
              Για να χρησιμοποιήσεις τη λειτουργικότητα VideoAsk δεν χρειάζεται να είσαι εγγεγραμμένο μέλος του Skroutz και οι απαντήσεις σου δεν συσχετίζονται με άλλα στοιχεία σου, όπως οι αγορές σου ή το προφίλ χρήστη.
            </p>
          </dd>
        </dl>

        <h4>Με Ποιους τα Μοιραζόμαστε</h4>
        <h5>
          <p>
            Τα προσωπικά δεδομένα σου, συλλέγονται και γίνονται αντικείμενο περαιτέρω επεξεργασίας από τις εξουσιοδοτημένες για αυτό ομάδες του Skroutz, με πλήρη σεβασμό στην ιδιωτικότητά σου. Στο πλαίσιο της παροχής των Υπηρεσιών Skroutz, αποδέκτες των προσωπικών σου δεδομένων μπορεί να είναι οι ακόλουθες κατηγορίες συνεργατών μας:
          </p>
          <ul>
            <li>
              Πάροχοι υπηρεσιών ανάλυσης και μέτρησης επιδόσεων της ιστοσελίδας ή του app μας, όπως η Google και η Hotjar, πάροχοι υπηρεσιών αποθήκευσης και ασφάλειας δεδομένων όπως η Cloudflare, η SoftOne, η Microsoft και η Amazon, πάροχοι τηλεφωνικών λύσεων, όπως η Avaya και η Sangoma Technologies, πάροχοι κοινωνικών δικτύων όπως η Meta, καθώς και πάροχοι διαδικτυακών χαρτών όπως η MapBox. Τα δεδομένα σου ενδέχεται να διαβιβαστούν εκτός Ευρωπαϊκού Χώρου και ιδίως στις ΗΠΑ από τις εταιρίες αυτές, παρότι η σχετική αποθήκευση των δεδομένων γίνεται κυρίως στην Ε.Ε και υπάρχουν σε ισχύ αυστηρές συμβατικές ρήτρες για τη διαβίβαση αυτή.
            </li>
            <li>
              Πάροχοι υπηρεσιών πληρωμών, όπως η Everypay.
            </li>
            <li>
              Πάροχοι υπηρεσιών δικτύων δεδομένων για τη διασύνδεση των υποδομών μας με το internet.
            </li>
            <li>
              Συνεργαζόμενα καταστήματα, στο πλαίσιο διεκπεραίωσης της παραγγελίας σου με το «Καλάθι του Skroutz», διευθέτησης κάποιας διένεξης ή ερωτήματος.
            </li>
            <li>
              Συνεργαζόμενες εταιρίες courier, στο πλαίσιο παράδοσης της παραγγελίας σου με το «Καλάθι του Skroutz».
            </li>
            <li>
              Συνεργαζόμενες εταιρίες τεχνολογικών λύσεων επικοινωνίας, όπως η Survey Monkey, SendGrid, Nexmo, Bulksms, Twilio, Gleam, Zendesk, Intercom, Typeform, Connectly, στο πλαίσιο της διαχείρισης της εισερχόμενης και εξερχόμενης επικοινωνίας μας μαζί σου. Τα δεδομένα σου ενδέχεται να διαβιβαστούν εκτός Ευρωπαϊκού Χώρου και ιδίως στις ΗΠΑ ή/και την Αυστραλία από τις εταιρίες αυτές, παρότι η σχετική αποθήκευση των δεδομένων γίνεται κυρίως στην Ε.Ε. και υπάρχουν σε ισχύ αυστηρές συμβατικές ρήτρες για τη διαβίβαση αυτή.
            </li>
            <li>
              Εταιρίες του ομίλου Skroutz, όπως η Skroutz Delivery (Skroutz Last Mile) και SKR Staffing, για τη διεκπεραίωση υποστηρικτικών λειτουργιών των Υπηρεσιών μας.
            </li>
            <li>
              Συνεργαζόμενες εταιρείες παροχής υπηρεσιών εξυπηρέτησης πελατών, όπως η Webhelp και η Teleperformance.
            </li>
            <li>
              Συνεργαζόμενες εταιρίες παροχής συμπληρωματικών Υπηρεσιών ως προς το Καλάθι του Skroutz, όπως επέκταση εγγύησης, τοποθέτηση και ανακύκλωση συσκευών, εφόσον αυτές επιλεγούν από τον χρήστη.
            </li>
            <li>
              Συνεργαζόμενα τραπεζικά ιδρύματα στο πλαίσιο παροχής της υπηρεσίας μικροδανεισμού «Δόσεις για όλους», όπως η Εθνική Τράπεζα, η Alpha Bank, η Klarna και η TBI.
            </li>
            <li>
              Λοιπές κατηγορίες συνεργατών στους οποίους ενδέχεται να απαιτηθεί κατά περίπτωση η διαβίβαση των δεδομένων στο πλαίσιο της λειτουργίας των Υπηρεσιών Skroutz.
            </li>
            <li>
              Οι αστυνομικές αρχές και οποιαδήποτε άλλη διοικητική, δικαστική ή δημόσια αρχή ή γενικά νομικό ή φυσικό πρόσωπο προς το οποίο ενδέχεται βάσει νόμου ή δικαστικής απόφασης, να απορρέει σχετική υποχρέωση ή δικαίωμα του Skroutz να ανακοινώνει τέτοια δεδομένα.
            </li>
          </ul>
          <p>
            Επιπλέον, στο πλαίσιο λειτουργίας του Skroutz Analytics, αλλά και του Μεικτού Μοντέλου Χρέωσης CPC/CPS (δες παραδείγματα παραπάνω), μοιραζόμαστε ως <strong>Από Κοινού Υπεύθυνοι Επεξεργασίας</strong> με έκαστο συνεργάτη που χρησιμοποιεί τις λειτουργικότητες αυτές, πληροφορία με τη μορφή είτε στατιστικών ή συγκεντρωτικών στοιχείων για τη δημοφιλία προϊόντων, καταστημάτων και κατηγοριών, είτε στοιχείων αγορών των χρηστών, αντίστοιχα. Στο πλαίσιο αυτό, συνάπτουμε ειδικές συμβατικές ρήτρες προστασίας προσωπικών δεδομένων, ώστε να εξασφαλίσουμε ότι τηρούνται τα απαραίτητα μέτρα ασφάλειας των δεδομένων σου. Για κάθε τυχόν ζήτημα που αφορά στη χρήση αυτών των τεχνολογιών, παρακαλούμε θερμά να απευθύνεσαι σε εμάς, ως αρμόδιο κανάλι επικοινωνίας.
          </p>
          <p>
            Ακόμη, στο πλαίσιο της καλύτερης δυνατής διαχείρισης των εισερχόμενων αιτημάτων και ερωτημάτων που σχετίζονται με την πρόοδο της παραγγελίας σου μέσα από το Καλάθι του Skroutz, καθώς και με τη διαχείριση των σχετικών επιστροφών, απωλειών ή αποζημιώσεων, αλλά και για την εν γένει λογιστική διαχείριση της συνεργασίας, λειτουργούμε ως <strong>Από Κοινού Υπεύθυνοι Επεξεργασίας</strong> με την εταιρία ταχυμεταφορών του Ομίλου μας, Skroutz Delivery (Skroutz Last Mile), για τα στοιχεία αυτά. Για κάθε τυχόν ζήτημα που αφορά στην επεξεργασία των προσωπικών σου δεδομένων στο πλαίσιο της διαχείρισης αυτής, παρακαλούμε θερμά να απευθύνεσαι σε εμάς, ως αρμόδιο κανάλι επικοινωνίας.
          </p>
          <p>
            Επίσης, στο πλαίσιο χρήσης των εργαλείων ανάλυσης και διαφήμισης για επιχειρήσεις, που παρέχονται από την Meta Platforms Ireland Ltd. (Facebook Business Tools), λειτουργούμε ως <strong>Από Κοινού Υπεύθυνοι Επεξεργασίας</strong> μαζί με την Meta Platforms Ireland Ltd, σύμφωνα και με το <a href="https://www.facebook.com/legal/controller_addendum" target="_blank" rel="noopener">συμφωνητικό διαμοιρασμού δεδομένων</a>, το οποίο – μεταξύ άλλων- ορίζει τις υποχρεώσεις συμμόρφωσής μας, σύμφωνα με τον GDPR, ως προς την από κοινού επεξεργασία. Η Meta Platforms Ireland είναι υπεύθυνη για την ικανοποίηση των αιτημάτων σου σύμφωνα με τα Άρθρα 15-20 GDPR, σε σχέση με τα προσωπικά δεδομένα που αποθηκεύονται από τη Meta Platforms Ireland μετά την από κοινού επεξεργασία. Μπορείς να βρεις περισσότερες πληροφορίες στην <a href="https://www.facebook.com/about/privacy" target="_blank" rel="noopener">πολιτική δεδομένων</a> της Meta Platforms Ireland.
          </p>
          <p>
            <strong>Θα πρέπει να θυμάσαι ότι τα σχόλια και οι εικόνες σου που δημοσιεύεις ή οι αξιολογήσεις που κάνεις στο Skroutz, είναι δημόσια ορατά τόσο στην ιστοσελίδα/app του Skroutz, όσο και κατα περίπτωση σε ιστοσελίδες ορισμένων συνεργαζόμενων καταστημάτων και άρα οποιοσδήποτε άλλος επισκέπτης αυτών των ιστοσελίδων μπορεί να τα διαβάσει.</strong>
          </p>
        </h5>

        <h4>Πόσο Καιρό τα Διατηρούμε</h4>
        <h5>
          <p>
            Ο Skroutz διατηρεί τα προσωπικά δεδομένα των εγγεγραμμένων χρηστών του για όσο χρόνο αυτοί διατηρούν το λογαριασμό τους. Τα προσωπικά δεδομένα των μη εγγεγραμμένων χρηστών που προκύπτουν από τη διάδρασή τους με τις Υπηρεσίες Skroutz, διατηρούνται για μια περίοδο το πολύ δύο (2) ετών μετά από την τελευταία τους επίσκεψη στην ιστοσελίδα του Skroutz.
          </p>
          <p>
            Εξαίρεση αποτελούν τα δεδομένα που χρησιμεύουν στην απόδειξη συναλλακτικής σχέσης του Skroutz που προκύπτει από τη χρήση των Υπηρεσιών του, όπως τα δεδομένα που συλλέγονται στο πλαίσιο του Μεικτού Μοντέλου Χρέωσης CPC/CPS των συνεργατών, στοιχεία συναλλαγών μέσω του Καλαθιού Skroutz και στοιχεία συναλλαγών μέσω της -καταργημένης πλέον- υπηρεσίας μας SkroutzFood. Τα δεδομένα αυτά διατηρούνται για μια περίοδο το πολύ πέντε (5) ετών από την εκάστοτε συναλλαγή, ακόμη και εάν στο μεταξύ υποβληθεί αίτημα διαγραφής λογαριασμού ή/και προσωπικών δεδομένων
          </p>
          <p>
            Τα στοιχεία των ηχογραφημένων κλήσεων που τεκμηριώνουν κάποια συναλλαγή ή τροποποίηση αυτής, θα διατηρούνται για μία περίοδο το πολύ έξι (6) μηνών, ενώ τα στοιχεία των ηχογραφημένων κλήσεων για σκοπούς εκπαίδευσης και διασφάλισης ποιότητας, θα διατηρούνται για μία περίοδο το πολύ δύο (2) μηνών.
          </p>
          <p>
            Τα προσωπικά σου δεδομένα που συλλέγουμε στο πλαίσιο της υποβολής προτάσεων και σχολίων ή δήλωσης ενδιαφέροντος για συμμετοχή σε έρευνες χρηστών Skroutz, μέσω της λειτουργικότητας VideoAsk, διατηρούνται καθόλη τη διάρκεια ανάλυσης και αποδελτίωσης των υποβαλλόμενων απαντήσεων και το αργότερο για έξι (6) μήνες μετά την υποβολή της σχετικής σου απάντησης με βίντεο, ήχο ή κείμενο.
          </p>
          <p>
            Κατά τα λοιπά, μετά το πέρας της περιόδου διατήρησης ή εάν κάποιος χρήστης ζητήσει τη διαγραφή του λογαριασμού ή των στοιχείων του και δεν εκκρεμεί κάποια δικαστική διένεξη ή άλλη αμφισβήτηση ή έννομο συμφέρον που να απορρέει από τη χρήση των Υπηρεσιών Skroutz, τα δεδομένα του θα διαγράφονται το συντομότερο δυνατόν ή θα ανωνυμοποιούνται.
          </p>
        </h5>

        <h4>Οι Δεσμεύσεις μας</h4>
        <h5>
          <p>
            Στο Skroutz παίρνουμε την ιδιωτικότητά σου στα σοβαρά. Λαμβάνουμε καθημερινά τα κατάλληλα τεχνικά και οργανωτικά μέτρα, σύμφωνα με τα τελευταία τεχνολογικά πρότυπα και την ισχύουσα νομοθεσία, προκειμένου να διασφαλίσουμε ότι η επεξεργασία των προσωπικών σου δεδομένων, είτε από εμάς είτε από τρίτα μέρη για λογαριασμό μας, είναι σύννομη, ενδεδειγμένη και διαθέτει το κατάλληλο επίπεδο ασφάλειας για να αποτρέψει κάθε μη εξουσιοδοτημένη ή τυχαία πρόσβαση, επεξεργασία, διαγραφή, αλλοίωση ή άλλη χρήση αυτών.
          </p>
          <p>
            Για παράδειγμα, προκειμένου να διασφαλίσουμε το απόρρητο των στοιχείων σου όσο καλύτερα γίνεται, χρησιμοποιούμε ισχυρή κρυπτογράφηση σε όλες μας τις σελίδες. Μπορεις πάντοτε να μάθεις περισσότερα για τη διαφήμιση και την ιδιωτικότητα στο internet εδώ: <a href="https://www.youronlinechoices.com/gr/" target="_blank" rel="noopener">https://www.youronlinechoices.com/gr/</a>.
          </p>
        </h5>

        <h4>Τα Δικαιώματά σου</h4>
        <h5>
          <p>
            Μπορείς να ελέγξεις, να διορθώσεις ή/και να διαγράψεις τα δεδομένα σου ανά πάσα στιγμή μέσα από τις ρυθμίσεις του προφίλ σου, εάν είσαι εγγεγραμμένος χρήστης. Για παράδειγμα, μπορείς να ζητήσεις διαγραφή του λογαριασμού σου, να χρησιμοποιήσεις τις ρυθμίσεις του λογαριασμού σου για να εξαιρέσεις τα δεδομένα σου από ορισμένες μορφές επεξεργασίας, να εξαιρεθείς από την λήψη ενημερωτικών e-mail, να απενεργοποιήσεις ορισμένους τύπους ειδοποιήσεων κλπ.
          </p>
          <p>
            Γενικότερα, σύμφωνα με τη νομοθεσία για την προστασία προσωπικών δεδομένων έχεις και μπορείς να ασκήσεις τα ακόλουθα δικαιώματα, μετά από εξακρίβωση της ταυτότητάς σου:
          </p>
          <ul>
            <li>
              <strong>το δικαίωμα πρόσβασης</strong>, το δικαίωμα δηλαδή αφενός να ενημερωθείς για το κατά πόσον τα προσωπικά σου δεδομένα υφίστανται επεξεργασία από το Skroutz και αφετέρου να λάβεις περαιτέρω πληροφορίες σχετικά με την πραγματοποιούμενη επεξεργασία,
            </li>
            <li>
              <strong>το δικαίωμα να ζητήσεις τη διόρθωση</strong> τυχόν ανακριβών προσωπικών σου δεδομένων ή τη συμπλήρωση αυτών (πχ διόρθωση ταχυδρομικής διεύθυνσης),
            </li>
          </ul>
          <p>καθώς και εφόσον συντρέχουν οι προϋποθέσεις της νομοθεσίας:</p>
          <ul>
            <li>
              <strong>το δικαίωμα διαγραφής</strong>,
            </li>
            <li>
              <strong>το δικαίωμα φορητότητας</strong>, το δικαίωμα δηλαδή να λάβεις και να διαβιβάσεις σε άλλον υπεύθυνο επεξεργασίας τα προσωπικά δεδομένα σου, τα οποία έχεις δώσει στο Skroutz, σε κατάλληλο μορφότυπο,
            </li>
            <li>
              <strong>το δικαίωμα περιορισμού</strong> της επεξεργασίας,
            </li>
            <li>
              <strong>το δικαίωμα να <u>ανακαλέσεις ανά πάσα στιγμή τη συγκατάθεση που μας έχεις δώσει</u></strong>, χωρίς η ανάκληση αυτή να θίγει τη νομιμότητα της επεξεργασίας προσωπικών δεδομένων που πραγματοποιήθηκε πριν την ανάκληση αυτή.
            </li>
            <br/>
            <p>
              Συγκεκριμένα, αναφορικά με τη χρήση τεχνολογιών όπως τα <strong>cookies</strong>, μπορείς ανά πάσα στιγμή να αλλάξεις την επιλογή σου και να αποσύρεις τη συγκατάθεσή σου, <strong>αλλάζοντας τις επιλογές σου στο κάτω μέρος της Πολιτικής Cookies του Skroutz</strong>.
            </p>
            <p>
              Επιπλέον, αναφορικά με το ακριβές σου <strong>στίγμα μέσω φυλλομετρητή</strong>, μπορείς να αφαιρέσεις την τοποθεσία αυτή και να αποσύρεις τη συγκατάθεσή σου, απευθείας <strong>από τις ρυθμίσεις απορρήτου τοποθεσίας του φυλλομετρητή σου</strong>.
            </p>
            <p>
              Επιπλέον, ειδικά εφόσον χρησιμοποιείς το <strong>Skroutz app</strong>, αναφορικά με τη χρήση τεχνολογιών όπως o <strong>τοπικός χώρος αποθήκευσης</strong>, μπορείς ανά πάσα στιγμή να αλλάξεις την επιλογή σου και να αποσύρεις τη συγκατάθεσή σου, αλλάζοντας τις επιλογές σου μέσα από τις Ρυθμίσεις Απορρήτου του Skroutz app (<strong><u>Προφίλ> Απόρρητο & Όροι> Ρυθμίσεις 	Απορρήτου</u></strong>).
            </p>
            <p>
              Επιπλέον, αναφορικά με την εξουσιοδότηση πρόσβασης στο ακριβές <strong>στίγμα της συσκευής σου</strong>, μπορείς να απενεργοποιήσεις την εξουσιοδότηση αυτή και να αποσύρεις τη συγκατάθεσή σου, απευθείας <strong>από τις ρυθμίσεις απορρήτου της συσκευής σου</strong>.
            </p>
          </ul>
          <p>
            Σε περίπτωση άσκησης των δικαιωμάτων διόρθωσης, διαγραφής και περιορισμού των δεδομένων σου, τα αιτήματα αυτά θα διαβιβάζονται και στους τρίτους αποδέκτες στους οποίους τα δεδομένα αυτά τυχόν γνωστοποιήθηκαν από εμάς, στο πλαίσιο παροχής των Υπηρεσιών Skroutz.
          </p>
          <p>
            Η άσκηση των ανωτέρω δικαιωμάτων σου γίνεται με υποβολή σχετικού έγγραφου αιτήματός σου προς το Skroutz, στο οποίο αναλαμβάνουμε να απαντήσουμε εντός προθεσμίας ενός (1) μήνα από την παραλαβή του. Η προθεσμία αυτή μπορεί να παραταθεί για δύο (2) επιπλέον μήνες εξαιτίας πολυπλοκότητας του αιτήματός, ή/και του μεγάλου όγκου των αιτημάτων.
          </p>
        </h5>

        <h4>Στοιχεία Επικοινωνίας Προσωπικών Δεδομένων</h4>
        <h5>
          <p>
            Για οποιοδήποτε απορία, διευκρίνιση ή αίτημά σχετικά με την επεξεργασία των προσωπικών δεδομένων σου, παρακαλούμε όπως επικοινωνείς με τον υπεύθυνο προστασίας προσωπικών δεδομένων του Skroutz:
          </p>
          <p>
            <strong>Μέσω επιστολής</strong><br/>
            Σκρουτζ Α.Ε.<br/>
            Υπόψιν: Data Protection Officer<br/>
            Αλέκου Παναγούλη 91, Τ.Κ 142 34 Νέα Ιωνία
          </p>
          <p>
            <strong>Μέσω e-mail</strong><br/>
            <strong>dpo[at]skroutz.gr</strong>
          </p>
        </h5>
        <h4>Δικαίωμα Καταγγελίας</h4>
        <h5>
          <p>
          Σε περίπτωση που θεωρείς ότι δεν ικανοποιήσαμε επαρκώς το αίτημά σου και θίγεται κατά οποιονδήποτε τρόπο η προστασία των προσωπικών σου δεδομένων, μπορείς να υποβάλεις καταγγελία:
          </p>
          <p>
          <strong>Ελλάδα:</strong> Μέσω <a href="https://www.dpa.gr/el/syndesi/prosvasi" target="_blank" rel="noopener">ειδικής διαδικτυακής πύλης</a> στην Αρχή Προστασίας Δεδομένων Προσωπικού Χαρακτήρα (Αθήνα, Λεωφόρος Κηφισίας 1-3, Τ.Κ. 115 23 | τηλ: +30 210 6475600). Αναλυτικές οδηγίες υποβολής καταγγελίας παρέχονται στην <a href="https://www.dpa.gr/el/polites/katagelia_stin_arxi" target="_blank" rel="noopener">ιστοσελίδα</a> της Ελληνικής Αρχής.
          </p>
          <p>
          <strong>Κύπρος:</strong> Γραφείο Επιτρόπου Προστασίας Δεδομένων Προσωπικού χαρακτήρα (Ιάσονος 1, 2ος όροφος, 1082 ΛΕΥΚΩΣΙΑ | Τ.Θ.23378, 1682 Λευκωσία). email: commissioner[at]dataprotection.gov.cy | <a href="https://www.dataprotection.gov.cy">https://www.dataprotection.gov.cy</a>
          </p>
        </h5>

        <p>
          Τελευταία Ενημέρωση: 26/06/2024
        </p>
      </main>
    </article>
  </section>
</div>

<div class="content">
  <footer class="cf">
  <div class="social">
    Ακολουθήστε μας:
    <br />
    <a rel="external nofollow" href="https://www.facebook.com/Skroutz.gr"><img src="//b.scdn.gr/assets/media/facebook-88f60ef3d6db5a3ec66819d5dc483661.svg" /></a>
    <a rel="external nofollow" href="https://twitter.com/skroutzit"><img src="//a.scdn.gr/assets/media/twitter-170e2c998421e76f4b4642cef2257803.svg" /></a>
    <a rel="external nofollow" href="https://www.instagram.com/skroutz.official/"><img src="//a.scdn.gr/assets/media/instagram-e7aac3e4559e5f3068ff5c9236bcdaa7.svg" /></a>
  </div>
  <div class="credits">
    <a href="/faq">FAQ</a> |
    <a href="/terms">Όροι χρήσης</a> |
    <a href="/privacy">Πολιτική Απορρήτου</a> |
    <a href="/cookies">Cookies</a>
    <br />
    © 20[0-9]{2} Skroutz Α.Ε. All Rights and Lefts reserved.
  </div>
</footer>

</div>


    <div id="back-to-top" title="Μεταφέρσου πάνω">
  <span class="arrow-up"></span>
</div>


  <script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8a89a7426fc27771',t:'MTcyMTg4NDMyOS4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body>
</html>
